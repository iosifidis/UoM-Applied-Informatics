# ΟΔΗΓΙΕΣ ΟΡΚΩΜΟΣΙΑΣ

## Κανόνας λήψης πτυχίου

Σύμφωνα με τον [κανονισμό σουδών 2022](https://www.uom.gr/assets/site/public/nodes/4317/14235-KANONISMOS_SPOUDON_TMIMA_EP-EKDOSI_2022.pdf) στην σελίδα 7, αναφέρει:

![Κανόνες Λήψης Πτυχίου](kanonas-lipsis-ptixiou.png "Κανόνες Λήψης Πτυχίου]")

Με λίγα λόγια θέλει 245 ECTS.

## Διαδικασίες λήψης πτυχίου

1. Θα σας έρθει ένα μήνυμα από την διεύθυνση **noreply@academicid.grnet.gr** με τίτλο **[Υ.ΠΑΙ.Θ.Α. - ΑΚΑΔΗΜΑΪΚΗ ΤΑΥΤΟΤΗΤΑ] Ακύρωση Ακαδημαϊκής Ταυτότητας**. Μέσα θα λέει:

«Σας ενημερώνουμε ότι η Ακαδημαϊκή σας Ταυτότητα με αριθμό ΧΧΧΧΧΧΧΧΧΧΧΧΧΧΧ ακυρώθηκε με την αιτιολογία "Παύση της φοιτητικής ιδιότητας (για φοιτητές που ολοκλήρωσαν, διέκοψαν ή ανέστειλαν τις σπουδές τους)"»

2. Εάν προσπαθήσετε να μπείτε στο [https://sis-portal.uom.gr/](https://sis-portal.uom.gr/) θα σας βγάλει μήνυμα:

«Δε βρέθηκαν ενεργά προφίλ. Παρακαλούμε επικοινωνήστε με τον υπεύθυνο διαχείρισης.»

3. Θα σας έρθει ένα mail από την γραμματεία με τίτλο **ΑΝΑΛΥΤΙΚΗ ΒΑΘΜΟΛΟΓΙΑ-ΒΕΒΑΙΩΣΗ ΟΛΟΚΛΗΡΩΣΗΣ**. Το θέμα θα λέει:

Καλημέρα σας επισυνάπτονται.
Να παρακολουθείτε τις ανακοινώσεις για την Ορκωμοσία Σεπτεμβρίου στο site του Τμήματος.
Συγχαρητήρια!

Και θα έχει δυο αρχεία.
- Αναλυτική Βαθμολογία.   
- Πιστοποιητικό ολοκλήρωσης.  

4. Θα σας έρθει ένα mail από το Γραφείο Μονάδας Διασφάλισης Ποιότητας Πανεπιστημίου Μακεδονίας (ΜΟΔΙΠ) με τίτλο **Ερωτηματολόγιο τελειοφοίτων Πανεπιστημίου Μακεδονίας** το οποίο λέει:

«στο πλαίσιο της αξιολόγησης και βελτίωσης της ποιότητας των ακαδημαϊκών προγραμμάτων σπουδών και των υπηρεσιών του Πανεπιστημίου Μακεδονίας, παρακαλούμε να συμπληρώσετε το ερωτηματολόγιο που θα βρείτε στον ακόλουθο σύνδεσμο.»

Δε νομίζω να είναι απαραίτητο για αποφοίτηση αλλά καλό είναι να το συμπληρώσετε.

5. Όταν οριστεί ορκωμοσία, θα λάβετε ένα mail με τίτλο «Oρκωμοσία τμήματος 23/09/2024» (αν είναι αυτή η ημερομηνία σας) και στο θέμα θα έχει ένα σύνδεσμο με ένα pdf (πχ [https://www.uom.gr/assets/site/public/nodes/1207/21177-anakoinosi_orkomosia_23-09-2024.pdf](https://www.uom.gr/assets/site/public/nodes/1207/21177-anakoinosi_orkomosia_23-09-2024.pdf)). Στο pdf αυτό αναφέρει:

Ανακοινώνεται ότι η τελετή Ορκωμοσίας των φοιτητών του Τμήματος Εφαρμοσμένης Πληροφορικής που ολοκλήρωσαν τη φοίτησή τους, θα πραγματοποιηθεί τη Δευτέρα 23-09-2024 .
στο Αμφιθέατρο Τελετών του Πανεπιστημίου, με τη φυσική παρουσία των υποψηφίων πτυχιούχων. Η προσέλευση τους θα πραγματοποιηθεί μιάμιση ώρα πριν την τελετή Ορκωμοσίας.

------------------------------

Η ημερομηνία κατάθεσης των αιτήσεων και των δικαιολογητικών για τη συμμετοχή σας στην ορκωμοσία είναι έως την Παρασκευή 23-08-2024 και ώρα 24.00 στην [ΦΟΡΜΑ](https://forms.gle/ZnWFoyoxDnot8mmt6)  

Οι υποψήφιοι πτυχιούχοι που επιθυμούν να ορκιστούν θα πρέπει:
1. Να συμπληρώσουν την παραπάνω φόρμα.   
2. Να συμπληρώσουν την [αίτηση ορκωμοσίας του Τμήματος](https://www.uom.gr/assets/site/public/nodes/3661/7609-GradApplication_2020.docx) και κατόπιν να την ανεβάσουν στη φόρμα.   
3. Να καταθέσουν στη γραμματεία:   
 την ακαδημαϊκή τους ταυτότητα   
 το βιβλιάριο σπουδών (εάν υπάρχει)  
 την κάρτα σίτισης (εάν υπάρχει)  
 το βιβλιάριο υγείας (εάν υπάρχει)  

ή [υπεύθυνη δήλωση απώλειας των παραπάνω](https://www.uom.gr/assets/site/public/nodes/3661/7285-GradDeclaration.docx), θεωρημένη μέσω [gov.gr](http://gov.gr/) (με τους κωδικούς taxisnet) και να την ανεβάσουν στη φόρμα.

4. Να υποβάλουν [ηλεκτρονική αίτηση στην βιβλιοθήκη για έλεγχο εκκρεμοτήτων](http://www.lib.uom.gr/index.php/el/aitisi-elegxou-mi-ekkremotitas?view=form) που αφορούν σε Εύδοξο και βιβλιοθήκη.

5. **Υπεύθυνη δήλωση Συμμετεχόντων στη τελετή Ορκωμοσίας** , θεωρημένη μέσω [gov.gr](http://gov.gr/) (με τους κωδικούς taxisnet) και να την ανεβάσουν στη φόρμα. 

Εάν διαπιστωθεί εκκρεμότητα θα επικοινωνήσει η βιβλιοθήκη μαζί σας. Την βεβαίωση μη εκκρεμότητας με Εύδοξο και Βιβλιοθήκη παραλαμβάνει η γραμματεία
ηλεκτρονικά.

Αν κάποιος αδυνατεί να συμμετάσχει, είτε έχει καταθέσει τα σχετικά δικαιολογητικά είτε όχι, παρακαλείται να ενημερώσει τη Γραμματεία μέχρι την **Παρασκευή 23 Αυγούστου 2024**, αποστέλλοντας μήνυμα στο daisecr@uom.edu.gr .

*Η κατάθεση των αιτήσεων μέσω της [ΦΟΡΜΑΣ](https://forms.gle/ZnWFoyoxDnot8mmt6) πραγματοποιείται αποκλειστικά με χρήση των ιδρυματικών λογαριασμών (xxx@uom.edu.gr) και μόνον από τους-τις υποψήφιους-ες πτυχιούχους-ες.

Υπενθυμίζεται ότι:
Σύμφωνα με τον Εσωτερικό Κανονισμό του Πανεπιστημίου Μακεδονίας (ΦΕΚ Β΄ 1833 στις 26-03-2024) Κεφ.18, Άρθρο 111 παρ.2θ, «ότι ούτε ο ίδιος ούτε κανένας από τα άτομα που θα παραβρεθούν στην τελετή αποφοίτησης δεν θα φέρει μαζί του ή δεν θα κάνει χρήση κομφετί, ηχητικού οργάνου, κροτίδας, βεγγαλικού, καπνογόνου κ.ά., για όσο διάστημα θα βρίσκεται στους χώρους του Πανεπιστημίου Μακεδονίας, είτε εσωτερικά του κτιρίου είτε σε όλον τον προαύλιο χώρο και περιμετρικά του κτιριακού συγκροτήματος».

 Η χρήση μάσκας είναι προαιρετική.

Συγχαρητήρια για την επιτυχή ολοκλήρωση των σπουδών σας!!
Από τη Γραμματεία του Τμήματος Εφαρμοσμένης Πληροφορικής

### Τα έγγραφα που πρέπει να συμπληρώσετε για να τα καταθέσετε παραπάνω

1. Πρέπει να συμπληρώσετε την [Υπεύθυνη δήλωση αδυναμίας επιστροφής αποδεικτικών φοιτητικής ιδιότητας](https://www.uom.gr/assets/site/public/nodes/3661/7285-GradDeclaration.docx) (θα την βρείτε και στο αποθετήριο). Εδώ ουσιαστικά συμπληρώνετε ότι δεν έχετε παραλάβει το βιβλιάριο σπουδών και βιβλιάριο υγείας. Επίσης ανάλογα εάν δεν έχετε κάρτα σίτισης, το συμπληρώνετε και αυτό.    

2. Πρέπει να συμπληρώσετε την [Αίτηση συμμετοχής στην τελετή αποφοίτησης](https://www.uom.gr/assets/site/public/nodes/3661/7609-GradApplication_2020.docx) (θα την βρείτε και στο αποθετήριο). Εδώ ουσιαστικά αναφέρει και τα σημαντικά δικαιολογητικά που πρέπει να υποβάλετε. Συγκεκριμένα αναφέρει:

Καταθέτω τα παρακάτω δικαιολογητικά, ενώ για όσα δικαιολογητικά δεν κατέχω υποβάλλω υπεύθυνη δήλωση περί απώλειας ή μη παραλαβής τους. Τέλος, δηλώνω ότι δεν είμαι υπόχρεος/η απέναντι στον ΕΥΔΟΞΟ και τη Βιβλιοθήκη και εάν επιθυμώ την έκδοση του πτυχίου μου σε μεμβράνη:

* Βιβλιάριο Σπουδών.   
* Ακαδημαϊκή Ταυτότητα (Πάσο).   
* Βιβλιάριο Υγειονομικής Περίθαλψης (αν εκδόθηκε από το Τμήμα Φοιτητικής Μέριμνας).   
* Κάρτα Σίτισης.   
* Υπεύθυνη Δήλωση του Ν. 1599/1986 περί απώλειας ή μη παραλαβής των παραπάνω δικαιολογητικών στη διάρκεια των σπουδών μου.   
* Επιθυμώ την έκδοση του πτυχίου μου σε μεμβράνη   

Επιπλέον δηλώνω ότι έχω υποβάλει Ηλεκτρονική Αίτηση  [Ελέγχου εκκρεμοτήτων με ΕΥΔΟΞΟ και Βιβλιοθήκη](https://www.lib.uom.gr/index.php/el/aitisi-elegxou-mi-ekkremotitas?view=form) , γνωρίζοντας ότι η υποβολή της είναι υποχρεωτική και ότι η σχετική βεβαίωση εκδίδεται ενδοϋπηρεσιακά.
 
Θα συμπληρώσετε το τετραγωνάκι δίπλα στα κάθε δικαιολογητικό. Στο τέλος της πρώτης σελίδας αναφέρει:

**ΑΝΤΙΓΡΑΦΟ ΠΤΥΧΙΟΥ** 

Κάθε πτυχιούχος παραλαμβάνει αυτοπροσώπως την ημέρα ορκωμοσίας **ένα αντίγραφο πτυχίου (για κάθε χρήση στην Ελλάδα)** και το **αντίστοιχο Παράρτημα Διπλώματος**.

Ο πτυχιούχος έχει τη δυνατότητα, μετά την ορκωμοσία, να υποβάλει αίτηση για να παραλάβει <u>αντίγραφο πτυχίου για αρχές αλλοδαπής</u> και το αντίστοιχο <u>Diploma Supplement</u>, τα οποία υπογράφονται από τον εκάστοτε αρμόδιο υπάλληλο ή Αντιπρύτανη. Το αντίγραφο πτυχίου για αρχές αλλοδαπής θα πρέπει να μεταφραστεί σε επίσημο μεταφραστικό γραφείο (αφού προηγουμένως σφραγιστεί με τη Σφραγίδα της Χάγης, αν προορίζεται για χώρα που έχει προσχωρήσει στη Σύμβαση της Χάγης), ενώ το Diploma Supplement εκδίδεται ήδη στην αγγλική γλώσσα.

**ΕΚΔΟΣΗ ΠΤΥΧΙΟΥ ΣΕ ΜΕΜΒΡΑΝΗ (ΠΡΟΑΙΡΕΤΙΚΑ)**

Για την έκδοση του πτυχίου σε μεμβράνη, θα πρέπει να κατατεθεί στην ΤΡΑΠΕΖΑ ΠΕΙΡΑΙΩΣ το ποσό των 18 ευρώ (αρ. Λογαριασμού 5202-070107-503 & ΙΒΑΝ  GR81 0172 2020 0052 0207 0107 503) και να αποσταλεί ηλεκτρονικά ή ταχυδρομικά το καταθετήριο στη Γραμματεία, <u>μαζί με την κατάθεση των λοιπών δικαιολογητικών</u>. Για την παραλαβή της μεμβράνης οι πτυχιούχοι ενημερώνονται μέσω ανακοίνωσης στην [ιστοσελίδα όλων των ανακοινώσεων του Τμήματος](https://www.uom.gr/dai/ta-nea-toy-tmhmatos).

Η αίτηση είναι 2 σελίδες. Συμπληρώστε και τη 2η με τον τίτλο πτυχιακής, στοιχεία πρακτικής άσκησης καθώς και ERASMUS. Ουσιαστικά αυτά θα μπουν στο Diploma Supplement.

Στο τέλος αυτής της σελίδας αναφέρονται:

**ΔΗΛΩΣΗ ΣΥΜΜΕΤΟΧΗΣ ΣΕ ΕΚΠΑΙΔΕΥΤΙΚΟ ΠΡΟΓΡΑΜΜΑ ΤΗΣ ΒΙΒΛΙΟΘΗΚΗΣ**   
Έχω συμμετάσχει σε 4 (τέσσερις) τουλάχιστον θεματικές ενότητες του Εκπαιδευτικού Προγράμματος της Βιβλιοθήκης **«ΠΛΗΡΟΦΟΡΙΑΚΗ ΠΑΙΔΕΙΑ»** εξαιρουμένης της πρώτης θεματικής ενότητας (LIB1) με τίτλο «Προσανατολισμός στο χώρο της Βιβλιοθήκης»   

**ΔΗΛΩΣΗ ΣΥΜΜΕΤΟΧΗΣ ΣΕ ΕΚΠΑΙΔΕΥΤΙΚΟ ΠΡΟΓΡΑΜΜΑ ΤΟΥ ΓΡΑΦΕΙΟΥ ΔΙΑΣΥΝΔΕΣΗΣ**   
Έχω συμμετάσχει σε έξι (6) τουλάχιστον Θεματικές Ενότητες (σύνολο 24 ώρες) των Σεμιναρίων του Γραφείου Διασύνδεσης **“Εκπαίδευση στην Ανάπτυξη και Διαχείριση Δεξιοτήτων Σταδιοδρομίας”**. ΑΠΑΙΤΕΙΤΑΙ Η ΠΡΟΣΚΟΜΙΣΗ ΑΝΤΙΓΡΑΦΩΝ ΤΩΝ ΣΧΕΤΙΚΩΝ ΒΕΒΑΙΩΣΕΩΝ.   

<u>Το εκπαιδευτικό πρόγραμμα της βιβλιοθήκης πηγαίνει αυτόματα ενώ για του γραφείου διασύνδεσης πρέπει να στείλετε τις βεβαιώσεις.</u>

Θυμηθείτε να κρατήσετε αντίγραφο ασφαλείας του Google Drive σας καθώς και των μηνυμάτων στο mail σας (εκεί θα υπάρχουν αποθηκευμένες οι βεβαιώσεις).

ΜΗΝ ΞΕΧΑΣΕΤΕ ΝΑ ΖΗΤΗΣΕΤΕ ΤΗΝ ΒΕΒΑΙΩΣΗ [ΠΑΙΔΑΓΩΓΙΚΗΣ ΔΙΔΑΚΤΙΚΗΣ ΕΠΑΡΚΕΙΑΣ](https://www.uom.gr/dai/programma-paidagogikhs-kai-didaktikhs-eparkeias). ΕΑΝ ΕΧΕΤΕ ΤΕΛΕΙΩΣΕΙ ΤΑ ΜΑΘΗΜΑΤΑ ΚΑΙ ΕΧΕΤΕ ΑΚΟΜΑ ΠΡΟΣΒΑΣΗ ΣΤΟ [SIS-PORTAL](https://sis-portal.uom.gr/) ΜΠΟΡΕΙΤΕ ΝΑ ΖΗΤΗΣΕΤΕ.

### Φόρμα Μητρώου Αποφοίτων

Όταν συμπληρώνετε την φόρμα, αναφέρει και να συμπληρώστε την [φόρμα μητρώου αποφοίτων](https://www.uom.gr/alumni/forma-mhtroou-apofoiton).

## Επαγγελματικά δικαιώματα

Σύμφωνα με τον οδηγό [σπουδών 2023-2024](https://drive.google.com/file/d/1UTjhWPKKxKA_x0q9BpdRuZEFUWgQfYhU/view), υπάρχει 

Στην σελίδα 22 αναφέρει:

## Επαγγελματικά Δικαιώματα και Προοπτικές
Τα επαγγελματικά δικαιώματα των αποφοίτων του Τμήματος περιγράφονται στο σχετικό Προεδρικό Διάταγμα που δημοσιεύτηκε στο **ΦΕΚ A'/58/8.4.2009**. Οι απόφοιτοι και των δύο κατευθύνσεων του Τμήματος έχουν δικαίωμα εγγραφής στο Οικονομικό Επιμελητήριο. Ειδικότερα, οι απόφοιτοι του Τμήματος μπορούν να εργαστούν ως ελεύθεροι επαγγελματίες και στελέχη ιδιωτικών επιχειρήσεων, εκπαιδευτικοί στη δημόσια και ιδιωτική εκπαίδευση και ως στελέχη του δημόσιου τομέα.

### Ελεύθεροι επαγγελματίες και στελέχη ιδιωτικών επιχειρήσεων 
Διαθέτοντας τεχνικές γνώσεις σε συνδυασμό με δεξιότητες σε θέματα διοίκησης και επιχειρηματικότητας, οι απόφοιτοι του Τμήματος έχουν τις καλύτερες προϋποθέσεις για να πραγματοποιήσουν δικές τους επιχειρηματικές δραστηριότητες. Επιπλέον, ο παραπάνω συνδυασμός γνώσεων καθιστά τους αποφοίτους του Τμήματος ιδανικούς υποψηφίους για τη στελέχωση επιχειρήσεων σε διοικητικό επίπεδο, όπου η ύπαρξη ατόμων με ειδικές γνώσεις στις τεχνολογίες της πληροφορικής και των επικοινωνιών είναι σήμερα επιβεβλημένη περισσότερο από ποτέ. Οι απόφοιτοι του Τμήματος είναι ιδανικοί υποψήφιοι για θέσεις σε ένα ευρύ φάσμα επιχειρήσεων που περιλαμβάνει τις παραδοσιακές εταιρείες προϊόντων και υπηρεσιών/τεχνολογιών πληροφορικής και επικοινωνιών, εταιρείες υψηλής τεχνολογίας, καθώς και εταιρείες που δραστηριοποιούνται σε τομείς όπως ο τραπεζικός, ο ασφαλιστικός, ο ιατρικός τομέας, τα ΜΜΕ, οι εταιρείες παραγωγής και επεξεργασίας οπτικοακουστικού υλικού, η ναυτιλία, ο τουρισμός, καθώς και εταιρείες συμβούλων επιχειρήσεων.

### Εκπαιδευτικοί στη δημόσια και ιδιωτική εκπαίδευση
Όσον αφορά την Πρωτοβάθμια και Δευτεροβάθμια Εκπαίδευση, απαιτείται επιτυχής συμμετοχή των αποφοίτων του Τμήματος Εφαρμοσμένης Πληροφορικής σε διαγωνισμό του ΑΣΕΠ για τον κλάδο ΠΕ19, με στόχο τη συμμετοχή τους στους καταρτιζόμενους πίνακες διοριστέων εκπαιδευτικών λειτουργών της Δημόσιας Εκπαίδευσης. Στους πίνακες των κλάδων και ειδικοτήτων γίνεται ρητή αναφορά και στις δυο (2) προσφερόμενες κατευθύνσεις του Τμήματος.

### Στελέχη του δημόσιου τομέα
Οι πτυχιούχοι του Τμήματος (και για τις δύο κατευθύνσεις) μπορούν να συμμετέχουν σε προκηρύξεις (διαγωνισμούς) του Δημοσίου, μέσω ΑΣΕΠ, με γραπτό διαγωνισμό ή με σειρά προτεραιότητας για την προσφορά υπηρεσιών σε οργανικές μονάδες πληροφορικής, δικτύων, μηχανοργάνωσης και τεχνικών υπηρεσιών υπουργείων και δημοσίων οργανισμών για τον κλάδο ΠΕ Πληροφορικής (ΠΔ58/2009, άρθρο 3). Τα προσόντα διορισμού σε θέσεις φορέων του δημοσίου τομέα καθορίζονται από το ΠΔ50/2001 και ΠΔ347/2003 για θέσεις μόνιμου προσωπικού ή με σχέση εργασίας ιδιωτικού δικαίου. Συγκεκριμένα, για τον κλάδο της ΠΕ Πληροφορικής, τα προσόντα αναφέρονται στο άρθρο 6 του ΠΔ50/2001 (Κωδικοποίηση Προσοντολογίου για διορισμό στο Δημόσιο-Υπουργείο Διοικητικής Μεταρρύθμισης Π.Δ. 50/2001 (ΦΕΚ 39Α ́), όπως τροποποιήθηκε και συμπληρώθηκε με τα ΠΔ347/2003 (315Α ́), 44/2005 (63Α ́), 116/2006 (115Α ́) και 146/2007 (185Α ́), καθώς και με τους Ν.4115/2013 (24Α ́) και 4148/2013 (99Α ́).
