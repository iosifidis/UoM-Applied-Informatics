# Εγγραφή στο τμήμα της Εφαρμοσμένης Πληροφορικής Πανεπιστημίου Μακεδονίας

Σας έχει έρθει ένα mail με οδηγίες. Οι εγγραφές για να δηλώσουμε μαθήματα στο StudentsWeb είναι ανοικτές από 16/10/2020 έως 26/10/2020.

Τι θα βρείτε:

* [ΒΗΜΑΤΑ ΕΓΓΡΑΦΗΣ](#ΒΗΜΑΤΑ)  
 1. Είσοδος στην σελίδα register  
 2. Ενεργοποίηση του ιδρυματικού λογαριασμού  
 3. Αποστολή εγγράφων απαραίτητων για την εγγραφή  
 4. Ενεργοποίηση στο uregister  
 5. Δήλωση μαθημάτων στο StudentsWeb  
 6. Δήλωση βιβλίων από τον Εύδοξο  
* [ΠΡΟΓΡΑΜΜΑ](#Πρόγραμμα)  
* [ΑΚΑΔΗΜΑΙΚΗ ΤΑΥΤΟΤΗΤΑ](#Ακαδημαϊκή-ταυτότητα)
* [ΕΓΓΡΑΦΗ ΣΤΗΝ ΒΙΒΛΙΟΘΗΚΗ](#Εγγραφή-στη-βιβλιοθήκη)
* [ΕΓΓΡΑΦΗ ΣΤΟ OPENECLASS](#Εγγραφή-στο-openeclass)  
* [ΕΓΓΡΑΦΗ ΣΤΟ CoMPUs](#Εγγραφή-στο-CoMPUs)  
* [ΕΓΓΡΑΦΗ ΣΤΟ piazza](#Εγγραφή-στο-piazza) 
* [ΠΡΟΣΒΑΣΗ ΣΤΟ NEXTCLOUD](#Πρόσβαση-στο-Nextcloud)
* [ΠΛΗΡΟΦΟΡΙΕΣ ΓΙΑ ΣΙΤΙΣΗ](#Σίτιση-2020-2021)
* [ΠΛΗΡΟΦΟΡΙΕΣ ΓΙΑ ΣΤΕΓΑΣΗ](#Στέγαση-φοιτητών-2020-2021)  
* [ΠΛΗΡΟΦΟΡΙΕΣ ΓΙΑ ΥΓΕΙΟΝΟΜΙΚΗ ΠΕΡΙΘΑΛΨΗ](#Υγειονομική-περίθαλψη)  
* [ΕΠΙΚΟΙΝΩΝΙΑ](#Επικοινωνία)  


# ΒΗΜΑΤΑ

1. Είσοδος στην σελίδα [https://www.uom.gr/register](https://www.uom.gr/register).

Εδώ χρησιμοποιείτε τα στοιχεία Κωδικός Υποψηφίου (θα το βρείτε στην κάρτα που δώσατε εξετάσεις αλλά και την αίτηση στο υπουργείο). Αρχικά Υποψηφίου (τα 4 κεφαλαία αρχικά των ονομαστικών σου στοιχείων με τη σειρά: Επώνυμο, Όνομα, Πατρώνυμο, Μητρώνυμο). ΑΜΚΑ. Αφού μπείτε, θα σας δώσει τα στοιχεία σας.

2. Πρώτη κίνηση που θα κάνετε είναι να πάτε στην διεύθυνση [https://myaccount.google.com/](https://myaccount.google.com/). Προσοχή, αν είστε ήδη μέσα στο Gmail, είτε κάνετε έξοδο για να μπειτε με τα στοιχεία που σας έδωσαν ή μπορείτε να ανοίξετε καρτέλλα ιδιωτικής περιήγησης για να το ενεργοποιήσετε εκεί.

3. Επόμενη κίνηση είναι να ανοίξετε την φόρμα [Φόρμα εγγραφής](https://docs.google.com/forms/d/e/1FAIpQLSenJGhQUkF1KnW5hAkgdkeAVgNp0J_6aHtYCa48XfOs6-oG_w/viewform).

**ΠΡΟΣΟΧΗ:** Πρέπει να έχετε κάνει είσοδο με τα διαπιστευτήρια του προηγούμενου βήματος. Αλλιώς δεν μπορείτε να επεξεργαστείτε την φόρμα.

Προτού μπείτε, θα πρέπει να είστε σίγουροι ότι έχετε τα παρακάτω (σκαναρισμένα, που σημαίνει ουσιαστικά να είναι όλα σε ηλεκτρονική μορφή):

i. Αντίγραφο του Δελτίου Αστυνομικής Ταυτότητας ή αντίγραφο Διαβατηρίου για αλλοδαπούς (μεταφρασμένο και επικυρωμένο από τις δημόσιες αρχές).

ii. [Αίτηση εγγραφής (από την Εφαρμογή Ηλεκτρονικής Εγγραφής στην Τριτοβάθμια Εκπαίδευση)](https://eregister.it.minedu.gov.gr/) επιτυχόντα υπογεγραμμένη από τον υποψήφιο (πρέπει να την εκτυπώσετε και να την υπογράψετε στο κάτω μέρος, σε οποιοδήποτε σημείο θέλετε).

iii. Φωτογραφία (αρχείο .jpg, με διαστάσεις τουλάχιστον 240 x 240 px).

Όσοι δεν έχετε, μπορείτε να βγάλετε μια φωτογραφία με το κινητό σας μια φωτογραφία σας ή μπορείτε μια selfie. Για να επεξεργαστείτε την φωτογραφία μπορείτε να το κάνετε με κάποιο πρόγραμμα επεξεργασίας εικόνας όπως photoshop, gimp ή και online [https://www.photopea.com/](https://www.photopea.com/)

iv. Υπεύθυνη Δήλωση μη εγγραφής σε άλλη Σχολή ή Τμήμα Τριτοβάθμιας Εκπαίδευσης.

Την δήλωση αυτή μπορείτε να την εκτυπώσετε [από εδώ](https://www.uom.gr/site/images/downloads/%CE%A5%CF%80%CE%B5%CF%8D%CE%B8%CF%85%CE%BD%CE%B7%20%CE%94%CE%AE%CE%BB%CF%89%CF%83%CE%B7%20%CE%9C%CE%B7%20%CE%B5%CE%B3%CE%B3%CF%81%CE%B1%CF%86%CE%AE%CF%82%20%CF%83%CE%B5%20%CE%AC%CE%BB%CE%BB%CE%B7%20%CE%A3%CF%87%CE%BF%CE%BB%CE%AE%20%CE%AE%20%CE%A4%CE%BC%CE%AE%CE%BC%CE%B1.pdf) και να πάτε να την υπογράψετε σε κάποιο ΚΕΠ. Επάνω συμπληρώνετε **ΤΜΗΜΑ ΕΦΑΡΜΟΣΜΕΝΗΣ ΠΛΗΡΟΦΟΡΙΚΗΣ**

Εναλλακτικά μπορείτε να το κάνετε και μέσα από το [gov.gr](https://www.gov.gr/ipiresies/polites-kai-kathemerinoteta/upeuthune-delose-kai-exousiodotese/ekdose-upeuthunes-deloses) αρκεί να έχετε λογαριασμό τραπέζης ή λογαριασμό στην εφορία. Με αυτό τον τρόπο δεν χρειάζεται να πάτε στο ΚΕΠ σύμφωνα με αυτά που γράφει στην ιστοσελίδα:
>Η υπεύθυνη δήλωση που θα εκδώσετε είναι νομικά ισοδύναμη με υπεύθυνη δήλωση που φέρει το γνήσιο της υπογραφής και μπορείτε είτε να την αποστείλετε ηλεκτρονικά, είτε να την εκτυπώσετε και να την καταθέσετε σε δημόσια υπηρεσία..

Συμπληρώνετε το κείμενο:
**δεν είμαι εγγεγραμμένος/η σε άλλο Τμήμα ή Σχολή της Τριτοβάθμιας Εκπαίδευσης**

Για όσους είναι γραμμένοι σε άλλη σχολή, δεν γνωρίζω το κείμενο που πρέπει να γράψετε αλλά κάποια άτομα στο facebook αναφέρανε την [αίτηση αυτή](https://www.hist.auth.gr/sites/default/files/UPEUThUNE_DELOSE_EPANEGGRAPhES_0.pdf).

Το κείμενο εδώ είναι κάτι σαν το παρακάτω:
**είμαι εγγεγραμμένος σε άλλη σχολή ή τμήμα της Τριτοβάθμιας Εκπαίδευσης στην Ελλάδα και θα προσκομίσω τη βεβαίωση διαγραφής εντός πέντε (5) εργάσιμων ημερών από την εν λόγω σχολή προκειμένου να ολοκληρωθεί η διαδικασία επανεγγραφής μου.**

Εγώ δεν θα έγραφα εντός 5 ημερών διότι με την πανδημία γίνεται λίγο χαμός στις γραμματείες.

**ΠΡΟΣΟΧΗ:** Τα αρχεία που θα στείλετε, ΝΑ ΤΑ ΔΙΠΛΟΤΣΕΚΑΡΕΤΕ πριν τα στείλετε. Δεν μπορείτε να τα διορθώσετε μετά.

Στην φόρμα εγγραφής θα ζητήσει για τους άρρενες τα 

<ul>
<li>ΑΡΙΘΜΟΣ ΜΗΤΡΩΟΥ ΑΡΡΕΝΩΝ (για άρρενες φοιτητές)</li>
<li>ΤΟΠΟΣ ΜΗΤΡΩΟΥ ΑΡΡΕΝΩΝ (για άρρενες φοιτητές)</li>
<li>ΑΡΙΘΜΟΣ ΔΗΜΟΤΟΛΟΓΙΟΥ (αναγράφεται στην πίσω όψη του δελτίου ταυτότητας, στο πεδίο ΔΗΜΟΤΗΣ) *</li>
<li>ΤΟΠΟΣ ΔΗΜΟΤΟΛΟΓΙΟΥ (αναγράφεται στην πίσω όψη του δελτίου ταυτότητας, στο πεδίο ΔΗΜΟΤΗΣ) *</li>
</ul>

Στους αριθμούς, δέχεται μόνο αριθμούς. Μην βάζετε την / απλά ΜΟΝΟ τους αριθμούς.

Θα τα βρείτε όλα στην ταυτότητά σας και στο απολυτήριο από το λύκειό σας.

Αφού ολοκληρωθεί, ζητήστε να σας σταλούν και οι απαντήσεις που δώσατε για να μπορείτε να κάνετε επεξεργασία.

4. Τέλος ενεργοποιείστε τον ιδρυματικό σας λογαριασμό στην διεύθυνση [https://uregister.uom.gr/](https://uregister.uom.gr/)

Επιλέξτε «Ενεργοποίηση λογαριασμού τώρα» στη συνέχεια **«Είμαι φοιτητής»** και μετά **«Έναρξη ενεργοποίησης»**. Θα σας ζητηθεί να συμπληρώσετε το Κινητό τηλέφωνο ή το Εξωτερικό e-mail που φαίνονται στην ενότητα Προσωπικά Στοιχεία.

**ΠΡΟΣΟΧΗ:** Μας συνιστούν για δική μας διευκόλυνση να επιλέξετε τον ίδιο κωδικό πρόσβασης για τον Ιδρυματικό Λογαριασμό με αυτόν που ορίστηκε για τον λογαριασμό στην Ακαδημαϊκή πλατφόρμα της Google (G-Suite).

5. **ΣΗΜΑΝΤΙΚΟ**: Πρέπει να κάνετε δήλωση μαθημάτων στο [StudentsWeb](https://services.uom.gr/unistudent/). Οι εγγραφές ξεκίνησαν από τις **16 Οκτωβρίου 2020 έως τις 26 Οκτωβρίου 2020**. Εάν δεν κάνετε δήλωση μαθημάτων, δεν έχετε δικαίωμα να συμμετάσχετε στις εξετάσεις.

* Εισέρχεστε στο [StudentsWeb](https://services.uom.gr/unistudent/) με τον ιδρυματικό σας λογαριασμό.
* Μεταβείτε στα αριστερά στο σύνδεσμο **Δηλώσεις**.
* Πατήστε στο κουμπί **Προσθήκη**.
* Επιλέξτε τα μαθήματα του πρώτου εξαμήνου και μετά πατήστε το κουμπί **Εισαγωγή στη δήλωση*.
* Τέλος στην οθόνη που θα εμφανιστεί, πατήστε **Αποστολή**.
* Θα σας έρθει ένα mail επιβεβαίωσης ότι έχει αποσταλεί στην γραμματεία.


6. **ΣΗΜΑΝΤΙΚΟ**: Στο [StudentsWeb](https://services.uom.gr/unistudent/) δηλώνετε και βιβλία για τον Εύδοξο. Τα βιβλία που προτάθηκαν είναι τα εξής:

* **Αλγόριθμοι**: Το βιβλίο της Python. Γράφοντας κώδικα, Σαμαράς. Ν. και Τσιπλίδης Κ (2019), Εκδόσεις Κριτική   
* **Γραμμική άλγεβρα**: Γραμμική άλγεβρα με MATLAB και SageMath , Σιφαλέρας Α. και Στεφανίδης Γ.Χ. (2020)  
* **Διαδικαστικός Προγραμματισμός**: Η γλώσσα C σε βάθος, Χατζηγιαννάκης Νίκος (Κωδικός στον Εύδοξο: 68384925).  **Το προτείνανε στο facebook οι προγραμματιστές καθώς και το [κανάλι στο Youtube](https://www.youtube.com/c/%CE%94%CE%B7%CE%BC%CE%AE%CF%84%CF%81%CE%B7%CF%82%CE%A8%CE%BF%CF%8D%CE%BD%CE%B7%CF%82)** 
* **Μαθηματική ανάλυση**: 22767283 Μαθηματικά Οικονομικών Επιστημών, Τύπος: Σύγγραμμα, Hoy Michael, Livernois John, McKenna Chris, Stengos
Thanasis, Κυρίτσης Ιωάννης (επιμ.), 2012, Gutenberg, ISBN: 978-960-01-1535-2  
* **Συστήματα υπολογιστών**:  
**Για αρχάριους προτείνεται το**:  
Εισαγωγή στην Επιστήμη των Υπολογιστών: Αρχές, Τεχνολογία και Αρχιτεκτονική, Behrouz, Forouzan, Εκδόσεις Κλειδάριθμος, 2015  
**Ενώ για προχωρημένους (θα τους χρησιμεύσει και σε παρακάτω χρόνια) προτείνεται το**:  
Συστήματα Υπολογιστών: Μια Προσέγγιση από την πλευρά του Προγραμματιστή, R. Bryant, D. O’Hallaron, Εκδόσεις Κλειδάριθμος  
* **Αγγλικά**: English for Academic Purposes: Reading & Vocabulary, 2nd edition, Revised, by Z. Kantaridou, University of Macedonia Press, 2011.  
* **Εισαγωγή στην επιχειρηματική πληροφορική**: Πληροφοριακά συστήματα πληροφορικής στην πράξη, Kroenke DM and RJ Boyle (Επιμέλεια: Ταραμπάνης Κ, Πολλάλης Ι και Λαζακίδου Α), Broken Hill Publishers (Κωδικός στον Εύδοξο: 59392670)  

# Επόμενες κινήσεις (πρόγραμμα-ακαδημαϊκή ταυτότητα-εγγραφή στη βιβλιοθήκη-εγγραφή στο openeclass-compus-piazza-nextcloud)

Θεωρητικά έχουμε τελειώσει. Μπορούμε να ρίξουμε μια ματιά στην διεύθυνση [https://www.uom.gr/dai/freshmen-guide](https://www.uom.gr/dai/freshmen-guide).

## Πρόγραμμα

Αν δεν το έχετε κάνει ακόμα, πρέπει να φτιάξετε το πρόγραμμα παρακολούθησης μαθημάτων. Μπορείτε να το [βρείτε εδώ](https://docs.google.com/spreadsheets/u/3/d/1DEwnGRyRe8Gs6ND7SwLUWuYkCh3YoBF5h9isy_5YfKE/edit#gid=830689206).

Εδώ βλέπετε τα κουτάκια. Πρώτα βλέπετε μέσα στις παρενθέσεις. Πρέπει να περιλαμβάνεται το αρχικό γράμμα του επιθέτου σας. Εάν δεν βρείτε παρένθεση, θα βγρείτε είτε τον κωδικό:  
* **AIC=** ΕΦΑΡΜΟΣΜΕΝΗ ΠΛΗΡΟΦΟΡΙΚΗ (ΚΟΡΜΟΥ=ΓΙΑ ΟΛΟΥΣ)
* **CSC=** Επιστήμη και Τεχνολογία Υπολογιστών (Αλλιώς θα βρείτε και ως ΕΤΥ)
* **ISC=** Πληροφοριακά συστήματα (Αλλιώς θα βρείτε και ως ΠΣ)

Για να μην μπερδεύεστε, θα πρέπει να σας βγουν **22 ώρες** (μαζί με το φροντιστήριο).

## Ακαδημαϊκή ταυτότητα

Μετά μπορείτε να ζητήσετε ακαδημαϊκή ταυτότητα από την διεύθυνση [https://academicid.minedu.gov.gr/](https://academicid.minedu.gov.gr/).

* Στην δεξιά στήλη, επάνω, έχει κουμπί Εγγραφή/Εισοδος. Πατήστε εκεί.
* Στην είσοδο, επιλέξτε προπτυχιακός φοιτητής και χρησιμοποιήστε το username του email του uom.edu.gr και τον κωδικό που μας δώσανε.
* Στην επόμενη οθόνη έχει μια σύνοψη τι θα σταλεί στην υπηρεσία: Ακαδημαϊκή Ταυτότητα. Εάν είστ ΟΚ πατήστε Αποδοχή. Αν όχι, επικοινωνήστε με γραμματεία.
* Διαβάστε τους όρους και πατήστε αποδοχή.
* Θα σας στείλουν στο mail σας, ένα επιβεβαιωτικό μήνυμα. Πατήστε επάνω στο σύνδεσμο που περιέχει για να επιβεβαιώσετε ότι είστε εσείς.
* Στη συνεχεια τσεκάρετε τα στοιχεία σας (**ως μήνα εισαγωγής οι περισσότεροι βάλαμε Οκτώβριο**), εισάγετε και την φωτογραφία για την ακαδημαϊκή ταυτότητα.
* Δηλώνετε από που θέλετε να τσιμπίσετε την ταυτότητά σας.
* Μην ξεχάσετε να κάνετε υποβολή. Όταν κάνετε υποβολή, θα πάρετε ένα αριθμό καταχώρησης. Καλό είναι να τον σημειώσετε. Θα στείλει και στο mail ότι το λάβανε.

Μπορούμε να ζητήσουμε την ακαδημαϊκή ταυτότητα που χρησιμεύει και ως πάσο για το λεωφορείο. Επίσης να πάτε να αλλάξετε το τηλέφωνό σας σε φοιτητικό.

Τέλος πρέπει να δηλώσουμε τα μαθήματα (δεν άνοιξε ακόμα μάλλον) στην διεύθυνση [Υπηρεσία StudentsWeb](https://services.uom.gr/unistudent/login.asp)

### Εγγραφή στη βιβλιοθήκη
Θα πρέπει να μετακινηθείτε στον σύδεσμο [https://www.lib.uom.gr/index.php/el/forms](https://www.lib.uom.gr/index.php/el/forms) όπου θα επιλέξετε το [Αίτηση Εγγραφής στη Βιβλιοθήκη για Μέλη του Πανεπιστημίου](https://www.lib.uom.gr/index.php/el/new-user?view=form). Συμπληρώστε εκεί τα στοιχεία σας. Για την ολοκλήρωση της εγγραφής σας, θα πρέπει να προσέλθετε στη Βιβλιοθήκη από την επόμενη εργάσιμη μέρα και μέσα σε ένα μήνα με την ακαδημαϊκή και την αστυνομική σας ταυτότητα, μετά από επικοινωνία για ραντεβού.


### Εγγραφή στο openeclass

Μεταβείτε στην ιστοσελίδα [https://openeclass.uom.gr/](https://openeclass.uom.gr/).

* Στην αριστερή στήλη, πατήστε στον σύνδεσμο **Εγγραφή**.
* Επιλέξτε στο **Εκπαιδευόμενου** τη **Πιστοποίηση μέσω του Ιδρυματικού Λογαριασμού (URegister)**
* Εισάγετε το όνομα χρήστη και το συνθηματικό.
* Στην επόμενη οθόνη δηλώστε το τμήμα και ότι στοιχεία σας ζητήσει και πατήστε Εντάξει.
* Θα σας στείλει ένα mail που θα σας λέει ότι γραφτήκατε.

**Εάν δεν έχετε γραφτεί:** Μπορείτε να κάνετε είσοδο με τα παρακάτω  
username: **daidemo**   
password: **d@idem0!**

Απλά δεν δημιουργείτε προφιλ με μαθήματα κλπ.

Στα Μαθήματα (αριστερή στήλη), θα πετακινηθείτε στο **Προπτυχιακά (Undergraduate) » Τμήμα Εφαρμοσμένης Πληροφορικής (Department of Applied Informatics)**.
Εκεί θα επιλέξετε τα μαθήματα του εξαμήνου. Καλό θα ήταν να περιμένετε να κάνουμε το μάθημα, μήπως μας εξηγήσουν τίποτα οι καθηγητές μας.

### Εγγραφή στο CoMPUs

Κάποια μαθήματα θα τα βρούμε στο [http://compus.uom.gr/](http://compus.uom.gr/).

* Μεταβείτε στην [Εγγραφή Φοιτητή](http://compus.uom.gr/modules/auth/studregist.php)
* Κάντε εγγραφή με το ιδρυματικό σας λογαριασμό.
* Δεν θυμάμαι αν στέλνει κάποιο επιβεβαιωτικό mail. Αν στέλνει θα το αναφέρει να μεταβείτε στο mail σας και να πατήσετε ένα σύνδεσμο.
* Μπορείτε να κάνετε είσοδο στα μαθήματα που έχουμε στο εξάμηνο

**Εάν δεν έχετε γραφτεί:** Μπορείτε να κάνετε είσοδο με τα παρακάτω
username: **it99200**   
password: **!compusuom**

### Εγγραφή στο piazza

Ένα μάθημα μέχρι τώρα το κάνουν στο [piazza](https://piazza.com/).

* Μεταβείτε στην διεύθυνση [https://piazza.com/uom.gr/fall2020/inf302](https://piazza.com/uom.gr/fall2020/inf302)
* Επιλέξτε Join as student και πατήστε τον κωδικο *12357*
* Πιθανό να στείλουν ένα μήνυμα επιβεβαίωσης της διεύθυνσης. Δείτε στο mail σας.
* Συμπληρώστε τα στοιχεία σας εκεί. Ως ημερομηνία αποφοίτησης βάλτε όσο πιο μακρυά γίνεται.
* Είσοδο κάνετε με τα στοιχεία σας στο [https://piazza.com/](https://piazza.com/)

### Πρόσβαση στο Nextcloud

Συγκεντρώνω τα έγγραφα από τη σχολή (screenshots κλπ) στο χώρο στο [Nextcloud](https://pcloscloud.com/index.php/s/SYcdnLagAK5ZaDT). Εάν έχετε κάτι χρήσιμο να μοιραστείτε με τους συμφοιτητές, ανεβάστε το στην φάκελο [Uploads](https://pcloscloud.com/index.php/s/K95XPSajPEzTsr9). Θα σας παρακαλούσα να μεταφορτώνετε ΜΟΝΟ σχετικά με τα μαθήματα, να τα μετονομάζετε έτσι ώστε να βγάζουν νόημα, και να τα βάζετε σε φακέλους για ευκολότερη εύρεση.

# Σίτιση 2020-2021

Για όσους θα είναι Θεσσαλονίκη, θα χρειαστείτε και την κάρτα σίτισης. Αρχικά θα βρείτε όλα στην σελίδα του [πανεπιστημίου εδώ](https://www.uom.gr/student-care/sitish).

Έχει βγει [ανακοίνωση](https://www.uom.gr/8883-anakoinosh-sitish-protoeton-foithton-akad-etoys-2020-2021) ενώ σε μια παλιότερη ανακοίνωση θα βρείτε τα έγγραφα που χρειάζεστε ([παλιά ανακοίνωση](https://www.uom.gr/8576-anakoinosh-sitish-foithton-akad-etoys-2020-2021)).

Αυτό που μας ενδιαφέρει για τώρα είναι η πρόταση:

>Oι  πρωτοετείς  φοιτητές ακαδ. έτους 2020-2021, θα υποβάλλουν ηλεκτρονικά την αίτηση, για χορήγηση κάρτας δωρεάν σίτισης μετά την ολοκλήρωση της εγγραφής – ταυτοποίησης στις Γραμματείες των Τμημάτων και την απόκτηση των στοιχείων του λογαριασμού τους.

Οπότε πρέπει να μας κάνουνε ταυτοποίηση και στη συνέχεια να κάνουμε αίτηση για κάρτα σίτισης.

Η ανακοίνωση αναφέρει ότι θα είναι ανοικτή η φόρμα υποβολής δήλωσης από **Δευτέρα 19 Οκτωβρίου 2020 9:00 π.μ. έως και την Τρίτη 10 Νοεμβρίου 2020 και ώρα 9:00 π.μ.** και η δήλωση γίνεται ηλεκτρονικά στην [φόρμα](https://docs.google.com/forms/d/e/1FAIpQLSfi1f6KH_Tm1aICa8amWDYnCKBKfvSQwUoZWAjeIFKnMhzAwQ/viewform) χρησιμοποιόντας τον ιδρυματικό σας λογαριασμό.

Διαβάστε και συμπληρώστε τα παρακάτω έγγραφα:

* [ΔΙΚΑΙΟΛΟΓΗΤΙΚΑ ΓΙΑ ΣΙΤΙΣΗ](https://www.uom.gr/assets/site/public/nodes/8576/7726-4618-dikaiologitika-sitisi-new-2020-21.docx)
* [ΥΠΕΥΘΥΝΗ ΔΗΛΩΣΗ - ΣΙΤΙΣΗ](https://www.uom.gr/assets/site/public/nodes/8576/7706-ypefthini-dilosi-sitisi-2020-2021.doc): Αυτή μάλλον χρειάζεται και ΚΕΠ. Ρωτήστε
* [ΦΕΚ (Αρ. Φύλλου 1965/18-6-2012), αριθμ. Φ5/68535/Β3/18-6-2012, που αφορά την παροχή δωρεάν σίτισης στους φοιτητές των Α.Ε.Ι., για το ακαδημαϊκό έτος 2020-2021](https://www.uom.gr/assets/site/public/nodes/8576/7689-2413-fek-1965-18-06-2012-b.pdf)
* [ΟΡΙΑ ΕΙΣΟΔΗΜΑΤΟΣ ΔΩΡΕΑΝ ΣΙΤΙΣΗΣ ΑΚΑΔΗΜΑΪΚΟΥ ΕΤΟΥΣ 2020-2021](https://www.uom.gr/assets/site/public/nodes/8576/7776-7704-3886-oria-sitisis-2020-2021.docx)

# Στέγαση φοιτητών 2020-2021

Υπάρχει ανακοίνωση [διαθέσιμη εδώ](https://www.uom.gr/8577-anakoinosh-stegash-foithton-akad-etoys-2020-2021).

Και εδώ ισχύει το εξής:

>Oι  πρωτοετείς  φοιτητές ακαδ. έτους 2020-2021, θα υποβάλλουν ηλεκτρονικά την αίτηση, για την στέγαση μετά την ολοκλήρωση της εγγραφής – ταυτοποίησης στις Γραμματείες των Τμημάτων και την απόκτηση των στοιχείων του λογαριασμού τους. Οι ημερομηνίες για την υποβολή αίτησης θα ανακοινωθούν σύντομα.

Διαβάστε τα παρακάτω έγγραφα:

* [Κανονισμός Φοιτητικής Εστίας (ΦΕΚ τεύχος Β,αρ.3191 - 30/11/2012)](https://www.uom.gr/assets/site/public/nodes/8577/7691-2414-kanonismos-estias-2012-fek.pdf)
* [ΥΠΕΥΘΥΝΗ ΔΗΛΩΣΗ - ΣΤΕΓΑΣΗ](https://www.uom.gr/assets/site/public/nodes/8577/7737-ypefthini-dilosi-estia.doc): Αυτή μάλλον χρειάζεται και ΚΕΠ. Ρωτήστε
* [ΔΙΚΑΙΟΛΟΓΗΤΙΚΑ ΓΙΑ ΤΗ ΣΤΕΓΑΣΗ ΦΟΙΤΗΤΩΝ ΓΙΑ ΤΟ ΑΚΑΔ. ΕΤΟΣ 2020-2021](https://www.uom.gr/assets/site/public/nodes/8577/7731-7697-dikaiologitika-stegasi-new-2020-21.docx)

Η αίτηση θα γίνει [ηλεκτρονικά εδώ](https://docs.google.com/forms/d/e/1FAIpQLScE5K4LK7zSknpu-6a3bWOFM_iKwmnIoBFIlgqaWZpjxZLJOg/viewform)


# Υγειονομική περίθαλψη

>Ως φοιτητές δικαιούμαστε και υγειονομική περίθαλψη. Δείτε την [ιστοσελίδα εδώ](https://www.uom.gr/student-care/ygeionomikh-perithalpsh). Αντιγράφω αυτό που λέει στην σελίδα (είναι μικρό)
>
>Ανασφάλιστοι Φοιτητές καλύπτονται όπως οι Ανασφάλιστοι πολίτες 
>Οι προπτυχιακοί, μεταπτυχιακοί φοιτητές και οι υποψήφιοι διδάκτορες που δεν έχουν άλλη ιατροφαρμακευτική και νοσοκομειακή περίθαλψη δικαιούνται πλήρη ιατροφαρμακευτική και νοσοκομειακή περίθαλψη στο Εθνικό Σύστημα Υγείας (Ε.Σ.Υ.) με κάλυψη των σχετικών δαπανών από τον Εθνικό Οργανισμό Παροχής Υπηρεσιών Υγείας (Ε.Ο.Π.Υ.Υ.) σύμφωνα με τις διατάξεις του Ν. 4452/2017 (Α΄17) άρθρο 31 παρ.3.
>
>Το Πανεπιστήμιο Μακεδονίας από 1/9/2017 παύει να παρέχει υγειονομική, ιατροφαρμακευτική και νοσοκομειακή περίθαλψη στους ανασφάλιστους φοιτητές, επομένως δεν εκδίδονται ούτε ανανεώνονται νέα Βιβλιάρια Υγείας.  

**Οι ανασφάλιστοι φοιτητές με τον ΑΜΚΑ τους απευθύνονται στις Δημόσιες Δομές Υγείας της παρ. 1 του άρθρου 33 του Ν. 4368/2016(Α΄21).**

[Σχετική εγκύκλιος αριθμ. Πρωτ. 171598/Ζ1/12-10-2017](https://www.uom.gr/assets/site/public/nodes/5457/2415-img06112017_0001.pdf)

Μαζί με το παραπάνω κολλάει και η [ΕΥΡΩΠΑΪΚΗ ΚΑΡΤΑ ΑΣΦΑΛΙΣΗΣ ΑΣΘΕΝΕΙΑΣ (Ε.Κ.Α.Α.)](https://www.uom.gr/student-care/eyropaikh-karta-asfalishs-astheneias-e-k-a-a) σε περίπτωση εξόδου από την χώρα σε κάποιο ταξίδι. Επειδή δεν είναι της παρούσης, μπορείτε να δείτε δικαιολογητικά.

# Επικοινωνία

## Επικοινωνία με γραμματεία σχολής

ΙΣΤΟΣΕΛΙΔΑ [https://www.uom.gr/dai](https://www.uom.gr/dai)

Εάν θέλετε να επικοινωνήσετε με την γραμματεία:
* Με email στο  daisecr@uom.edu.gr.
* Τηλεφωνικά στα τηλέφωνα 2310.891217 και 2310.891323

## Επικοινωνία με μέριμνα (θέματα σίτισης, στέγασης)

Δείτε στην [ιστοσελίδα εδώ](https://www.uom.gr/student-care).

Το τμήμα λειτουργεί για το κοινό τις ώρες:
ΔΕΥΤΕΡΑ - ΠΑΡΑΣΚΕΥΗ: 11.30 - 13.00

E-mail: merimna@uom.gr



Καλή επιτυχία

